<div id="hypercomments_widget" class="js-hypercomments-widget invisible"></div>

Характеристика структури навчальної програми
=============================================

**Структура програми** базується на засадах особистісно орієнтованого навчання і побудована за **концентричним** принципом вивчення навчального матеріалу, який допускає повторне вивчення окремих тем і понять змістової лінії у кожному наступному році навчання з розширенням змісту й поглибленням рівня його викладу.

Матеріал програми згруповано у **блоки-теми**, кількість уроків та тематика завдань в яких є **орієнтовною**. Вчитель на свій вибір може визначати послідовність виконання репродуктивних, практичних, творчих завдань і вправ, самостійно обирає орієнтовні тематичні завдання та художні техніки і матеріали із запропонованих програмою.

Години резервного часу можуть використовуватися на розсуд учителя, у тому числі на узагальнення тематичного матеріалу, відвідування виставок, проведення уроків на природі тощо.
Основним видом домашніх завдань з предмета мають бути  завдання на сприймання та інтерпретацію рукотворної та природної краси, творів мистецтва у навколишньому світі.

Методикою програми передбачено гармонійне поєднання в структурі уроку різноманітних видів діяльності та видів мистецтва (музика, поезія тощо). Окрім внутрішньої галузевої інтеграції, доцільно використовувати міжпредметні зв’язки й з іншими галузями: “Технології”, “Мови і літератури”, “Природознавство”, “Суспільствознавство”, “Математика”, “Здоров’я і фізична культура”. У школах, які мають необхідне комп’ютерне забезпечення, при виконанні окремих творчих завдань, бажано користуватися растровими програмами типу Corel Photo – Paint та Painter.

Особливу увагу на уроках образотворчого мистецтва слід приділяти збереженню  психічного та фізичного  здоров’я дитини. Педагог має створювати на уроках емоційно-піднесену атмосферу, що сприятиме зустрічі з прекрасним та розвантаженню дитини. Для підтримки здоров’я  учнів на уроках необхідно дотримуватись санітарно-гігієнічних норм, техніки безпеки при роботі з різноманітними художніми матеріалами та інструментами, розвивати моторику дрібних м’язів пальців і кистей рук, координацію рухів, проводити фізкультхвилинки, уроки на природі тощо.

<p align="center">**Орієнтовна тематична структура програми**

<table>
<tbody>

<tr>
<td align="center" valign="top"><b>Клас</b></td>
<td align="center" valign="top"><b>Тематика курсу</b></td>
<td align="center" valign="top"><b>Тема</b></td>
<td align="center" valign="top"><b>Кількість годин</b></td>
<td align="center" valign="top"><b>Pезервний час</b></td>
</tr>

<tr>
<td valign="top" rowspan="5"><b>1 клас</b></td>
<td valign="top" rowspan="5"><b>Граматика образотворчого мистецтва</b></td>
<td valign="top">1.	Відтворення простих форм лінією, плямою,  в об’ємі</td>
<td align="center" valign="top">8</td>
<td align="center" valign="top" rowspan="5">3</td>
</tr>

<tr>
<td valign="top">2.	Елементарні засоби компонування простих форм</td>
<td align="center" valign="top">7</td>
</tr>

<tr>
<td valign="top">3.	Зображення основних форм та їхніх частин  у графіці  та живописі</td>
<td align="center" valign="top">9</td>
</tr>

<tr>
<td valign="top">4.	Цілісність форми у скульптурі та архітектурі</td>
<td align="center" valign="top">4</td>
</tr>

<tr>
<td valign="top">5.	Стилізування та орнаментальне оздоблення форм у декоративно-прикладному мистецтві</td>
<td align="center" valign="top">4</td>
</tr>


<tr>
<td valign="top" rowspan="4"><b>2 клас</b></td>
<td valign="top" rowspan="4"><b>Мова образотворчого мистецтва</b></td>
<td valign="top">1.	Мова графіки та живопису</td>
<td align="center" valign="top">8</td>
<td align="center" valign="top" rowspan="4">3</td>
</tr>

<tr>
<td valign="top">2.	Мова скульптури, архітектури та декоративно-прикладного мистецтва</td>
<td align="center" valign="top">7</td>
</tr>

<tr>
<td valign="top">3.	Композиційні прийоми у графіці та живописі</td>
<td align="center" valign="top">9</td>
</tr>

<tr>
<td valign="top">4.	Композиційні прийоми у скульптурі та декоративно-прикладному мистецтві</td>
<td align="center" valign="top">8</td>
</tr>


<tr>
<td valign="top" rowspan="4"><b>3 клас</b></td>
<td valign="top" rowspan="4"><b>У майстернях художників</b></td>
<td valign="top">1.	У майстерні  графіка та  живописця</td>
<td align="center" valign="top">8</td>
<td align="center" valign="top" rowspan="4">3</td>
</tr>

<tr>
<td valign="top">2.	У майстернях скульптора, архітектора та народних майстрів</td>
<td align="center" valign="top">7</td>
</tr>

<tr>
<td valign="top">3.	В гостях у художників: пейзажиста, анімаліста, портретиста, майстра натюрморту</td>
<td align="center" valign="top">9</td>
</tr>

<tr>
<td valign="top">4.	Улюблені сюжети в мистецтві. Художник і театр</td>
<td align="center" valign="top">8</td>
</tr>

<tr>
<td valign="top" rowspan="4"><b>4 клас</b></td>
<td valign="top" rowspan="4"><b>Художній образ в мистецтві</b></td>
<td valign="top">1.	Художній образ у графіці, живописі та скульптурі</td>
<td align="center" valign="top">8</td>
<td align="center" valign="top" rowspan="4">3</td>
</tr>

<tr>
<td valign="top">2.	Художній образ у декоративно-прикладному мистецтві, дизайні та архітектурі</td>
<td align="center" valign="top">7</td>
</tr>

<tr>
<td valign="top">3.	Образи  природи, тварин,  людей у мистецтві</td>
<td align="center" valign="top">9</td>
</tr>

<tr>
<td valign="top">4.	Образ рідного  краю в мистецтві</td>
<td align="center" valign="top">8</td>
</tr>


</tbody>
</table>


<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>